[8.4](8_4.md). Розміщення зображень приладів та засобів автоматизації на схемі автоматизації <--- [Зміст](README.md) --> [8.6](8_6.md). Вимоги до оформлення та приклади виконання схем автоматизації технологічних процесів

## 8.5. Позиційні позначення на схемах автоматизації

Приладам і засобам автоматизації, зображеним на схемах автоматизації, надаються позиційні позначення (позиції), що зберігаються незмінними в усіх матеріалах проекту і яке вказується в нижній частині умовного позначення технічного засобу (кола або еліпса). Йому відповідає нумерація, яка використовується в замовленій специфікації проекту. Для засобів автоматизації допускається два способи позиційного позначення. За першим – позиційне позначення складається з арабської цифри, яка є порядковим номером даного комплекту на схемі, та літерного індексу його елементів, що позначається малими літерами. Літерні індекси в алфавітному порядку присвоюються елементам кожного комплекту в послідовності руху інформації в контурі: від первинних перетворювачів до регулюючих органів, наприклад, 1а, 1б, 1в і т. д. 

За другим способом у позиційному позначенні замість літери також проставляють цифри в порядку, аналогічному літерним індексам. Наприклад, 1-1, 1-2, 1-3 і т.д.

Нумерацію комплектів на схемі ведуть зліва направо за ходом технологічного процесу або за параметрично-технологічним принципом: спочатку проводять нумерацію за ходом технологічного процесу всіх приладів температури, далі - тиску, витрати, рівня, складу та якості речовини.

Для позиційного позначення електротехнічних засобів використовують спеціальні літерні позначення, які застосовують в електричних схемах, основні з яких наведені у табл.8.6.

*Таблиця 8.6* **Позиційні позначення електротехнічних засобів**

| Елемент                    | Позиційне позначення |
| -------------------------- | -------------------- |
| Ключ управління, перемикач | SA                   |
| Кнопочка станція           | SB                   |
| Кінцевий вимикач           | SQ                   |
| Магнітний пускач           | KM                   |
| **Елемент сигналізації:**  |                      |
| звукової                   | HA                   |
| світлової                  | HL                   |
| Електродвигун              | M                    |

Позиційні позначення окремих приладів і засобів автоматизації місцевого розміщення, таких як регулятор прямої дії, манометр, термометр розширення тощо, складаються лише з порядкового номера.



[8.4](8_4.md). Розміщення зображень приладів та засобів автоматизації на схемі автоматизації <--- [Зміст](README.md) --> [8.6](8_6.md). Вимоги до оформлення та приклади виконання схем автоматизації технологічних процесів